\subsection{Lleis i regulacions}

El projecte SomUPC està subjecte a les lleis de l'estat Espanyol i per tant subjecte a la LOPD\footnote{Llei de protecció de dades \cite{lopd}}. En aquest projecte es guarda informació personal dels usuaris i per tant s'han de seguir tots els passos per complir la LOPD.

Però al sistema d'aquest treball, l'aplicació client del MAX, no es guarda informació personal dels usuaris. Aquesta informació s'obté del servidor cada cop que l'usuari inicia l'aplicació. Per aquest motiu, el sistema desenvolupant en aquest treball queda fora de l'abast de la LOPD.

Al tractar-se d'un client d'una xarxa social, el mal ús d'aquesta eina, pot provocar problemes entre els usuaris. Es pot donar assetjament d'un usuari a un altre usuari, agressions verbals entre usuaris o qualsevol altra situació. 

En aquests cas, el responsable de gestionar i solucionar el problema serà el client del projecte, UPCnet. UPCnet conjuntament amb els responsables de la comunitat en que s'estigui utilitzant l'aplicació, prendran les mesures necessàries establertes a la normativa de la comunitat. Per exemple, en el cas de la UPC s'aplicaria la normativa de la UPC\cite{normativa_upc}.