
\section{Línies de futur} 

Aquest projecte ha estat l'inici d'una aplicació que encara té molt camí per recórrer. És una de les peces del SomUPC i per tant alhora que aquest creixi, l'aplicació també ho farà. Aquest sistema s'implantarà properament a la Universitat Politècnica de Catalunya de mà de l'aplicació Android.

A més el client UPCnet implantarà imminentment el sistema a dues organitzacions, i continuarà buscant noves organitzacions a on implantar el sistema.

Particularment al projecte d'aquest treball, s'ha de continuar treballant afegint tots els canvis i millores que es facin al MAX. Així com arreglar tots els possibles problemes que es trobin a l'aplicació. Una altra gran evolució que aportarà molt valor a l'aplicació és afegir persistència.

Actualment si no hi ha connexió a Internet, l'usuari no pot veure cap dada a l'aplicació. Afegint persistència, es podria mostrar a l'usuari la informació que anteriorment s'hagués descarregat l'aplicació, en cas que aquest no tingués accés a la xarxa. També es podria mostrar informació antiga a l'usuari mentre que la nova es descarrega, especialment si l'usuari utilitza una connexió lenta a Internet. 
